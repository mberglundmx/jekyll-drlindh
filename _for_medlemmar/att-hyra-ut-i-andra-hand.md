---
layout: page
title: Att hyra ut i andra hand
teaser: /images/uploads/img_6149 (liten).jpg
feature: ''
---
Föreningen tillämpar ett strikt regelverk då det gäller andrahandsuthyrning av bostadsrätter. Sådan uthyrning skall alltid godkännas av styrelsen, och är tillåten under max ett (1) år om godtagbara skäl kan anges. Reglerna finns samlade i ett dokument.

Uthyrning av bostadsrätten i andra hand utan styrelsens medgivande kan medföra att nyttjanderätten till bostadsrätten förverkas. Vid andrahandsuthyrning av bostadsrätt ska bostadsrättshavaren säga upp hyresavtal för P-plats och extra förråd, om man har något av dessa.

Har ni frågor om andrahandsuthyrning kontakta gärna styrelsens representanter för dessa ärenden per e-post: [Hans Ragneskog](hans.ragneskog@gmail.com).

Styrelsen måste meddelas rörande önskemålet om andrahandsuthyrning i så god tid att ärendet hinner behandlas på ett ordinarie styrelsemöte (vanligen första helgfria torsdagen i månaden). Ansökan ska lämnas in minst en månad före den tidpunkt du önskar att andrahandsuthyrningen ska träda i kraft.

Andrahandsuthyrning av hyresrätter är inte tillåtet (gäller även SGS studentrum)!



## Policy för andrahandsupplåtelse

Med andrahandsuthyrning menas att en person som inte är delägare i bostadsrätten självständigt förfogar över bostadsrätten. Bostadsrättshavaren har rätt att upplåta sin bostadsrätt i andra hand men måste ha föreningens tillåtelse. Andrahandsuthyrning utan föreningens tillåtelse kan leda till att bostadsrätten förverkas. Bostadsrättshavaren är under andrahandsuthyrningen ansvarig för att avgiften blir inbetald. Det är inte tillåtet att hyra ut sin parkeringsplats i andra hand. Om du hyr ut din bostadsrätt i andra hand skall parkeringsplatsen sägas upp om du inte har fått styrelsens tillstånd till att ha den kvar.

**Föreningens principer**

* Andrahandsuthyrning till juridiska personer eller förmedlingstjänster t ex Air BnB är aldrig tillåten
* För andrahandsuthyrning under längre tid än en månad krävs föreningens samtycke. Föreningen beviljar tillstånd för max ett år i taget.
* Andrahandsuthyrning kan förlängas. För längre tid krävs starkare skäl.

Ansökan om andrahandsuthyrning skall lämnas minst en månad i förväg. Den första ansökan skall vara skriftlig och undertecknad. Ansäkan om förlängning kan ske via e-post.

För andrahandsuthyrning debiteras en årlig avgift som motsvarar 10 % av prisbasbeloppet. Denna debiteras månadsvis via avgiften.

Ansökan om att hyra ut sin bostadsrätt i andra hand skall innehålla uppgift om

* Brf-innehavarens namn, Lägenhetens Brf-nummer och lantmäterinummer.
* Namn och personnummer på den som skall hyra lägenheten i andra hand. Vi önskar även kontaktuppgifter som telefonnummer och e-postadress
* Period för andrahandsuthyrningen (max ett år)

**Exempel på godtagbara skäl för andrahandsuthyrning**

* Studier, arbete eller praktik på annan ort under begränsad tid
* Pröva på samboskap
* Militärtjänstgöring, FN-tjänstgöring eller motsvarande
* Brf-innehavaren har köpt lägenheten och planerar att bosätta sig i lägenheten vid pensionering men har något år kvar.

Byter Du hyresgäst måste du meddela styrelsen. Vid ansökan om andrahandsuthyrning skall du kunna styrka dina skäl på lämpligt sätt genom intyg från skola, arbetsgivare eller militär myndighet om föreningen begär det. Ett avslag på ansökan om tillstånd av andrahandsuthyrning kan överklagas till hyresnämnden.

Vi rekommenderar att du inte hyr ut till rökare eftersom röklukt kan upplevas som störande av grannarna.

Föreningen ansvarar genom fastighetsskötaren för att Din dörrskylt förses med namnuppgift på hyresgästen.

[Policy för andrahandsuthyrning  i pdf-format](/images/uploads/policy.pdf)

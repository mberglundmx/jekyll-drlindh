---
layout: page
title: Garagrenovering
teaser: /images/uploads/garagerenovering.jpeg
---
Renoveringen av garaget har nu pågått sedan i maj. Arbetet utförs av Betong Teknik Väst AB på totalentreprenad. Före sommaren färdigställdes nytt tätskikt på övre garagedäck. Tätskiktet består av bitumenmatta med ett skyddande skikt av gjutasfalt. Lagom till sommaren flyttades aktiviteterna till mellandäcket. Tack vare hjälp från många boende blev det möjligt att tömma hela mellandäcket på bilar under juli och augusti.  De tillfälliga platserna som vi etablerat räckte inte helt till för alla bilar, men då flera boende varit borta under sommaren eller kunnat parkera på annat håll, gick ändå ekvationen ihop. Att tömma mellandäcket under den aktuella perioden var nödvändigt med hänsyn till de aktiviteter som då utfördes. Under resten av tiden har ett antal bilar beretts plats men fått anpassa sig till pågående aktiviteter.

De åtgärder som utförts är bland annat:

* Befintlig skadad golvbeläggning har ersatts med ny betong
* Skadad betong i tak har ersatts genom vattenbilning och applicering av ny betong
* Nedre delar på pelare har åtgärdats på grund av betongskador och friliggande armering
* Sprickor i väggar har tätats genom injektering
* Tak och balkar har påförts en slamma, en produkt som hjälper till att förlänga konstruktionens livslängd 
* Målning av väggar och pelare
* Nytt tätskikt på delen ovan nedre garaget, lika som på övre garagedäck
* Asfaltering av resterande yta
* Ny LED belysning enligt beskrivning på annan plats

Renovering av nedre garaget har nu påbörjats. Här kommer arbetet inte bli lika omfattande eftersom det inte behövs något tätskikt på golvet. Behovet av tillfälliga P-platser är ju nu betydligt mindre. Parkeringsplatserna söder om hus 3 kommer därför att tas bort och gräsytorna återställas. Besöksplatserna utanför parkeringsdäcket kommer att kunna användas av besökande till boende i Brf Dr Lindh.

Inom den del av garagebyggnaden som ligger närmast hus1 utfördes nytt tätskikt på övre däcket så sent som 2005 . Denna yta ligger utanför området med P-platser. Det är ändå troligt att vi inom ett antal år behöver lägga nytt tätskikt också här.

I skrivande stund ser det ut som entreprenören håller tidplanen och arbetena kommer att vara färdiga i början av december. Totala kostnaden för garagerenoveringen bedöms bli cirka 7 Mkr. Detta finansieras dels med nytt lån dels med likvida medel. Styrelsen avser också att höja avgiften för hyra av P-plats.

---
layout: post
title: Viktig information om föreningens parkeringsplatser
date: 2021-06-13T10:34:02.403Z
teaser: /images/400x250.png
---
**Laddplatser för elbilar**

Föreningen har beslutat att installera laddplatser på våra parkeringsplatser.

Under entreprenaden kommer gästparkeringen vara helt avstängd. Entreprenaden kommer att pågå mellan 25 juni och 16 juli. 

Denna förändring medför att de flesta motorvärmaruttag kommer att tas bort. Fyra uttag kommer att behållas på parkeringsdäcket, medan samtliga uttag kommer tas bort i garaget. Detta då efterfrågan på motorvärmare varit låg, samt att det är tekniskt komplicerat att hantera både motorvärmare samt billaddare i samma elnät.

Vill du ställa dig i kö för att hyra en plats med ladduttag, meddela styrelsen så snart som möjligt - senast måndagen den 28 juni för tilldelning vid start. 
Maila till [kontakt@drlindh.se](<mailto: kontakt@drlindh.se>).

Om du vill ställa dig i kö för laddplats efter den 28 juni, kontakta Revisorsringen som vanligt för att ställa dig i kö. Det kommer finnas en separat byteskö för att byta från vanlig parkeringsplats till en med ladduttag.

Tillägget för en laddplats kommer bli 130:- per månad. Utöver det kommer den förbrukade elen debiteras till självkostnadspris. Den låga kostnaden är möjlig tack vare bidrag från Naturvårdsverket.

Om du har några frågor, kontakta styrelsen via e-post [kontakt@drlindh.se](<mailto: kontakt@drlindh.se>).